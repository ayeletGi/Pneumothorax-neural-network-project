במחקר זה ניסינו לאמן רשת נוירונים שתצליח לזהות מצב של חזה אוויר בתצלומי רנטגן של ריאות.
חזה אוויר הינו מצב רפואי היכול להתפתח למסכן חיים במידה ואינו מאובחן ומטופל בזמן. אבחון של חזה אויר נעשה רק על ידי קרדיולוג מומחה, עקב כך האבחון של מטופלים לעיתים נדחה זמן רב בשל מחסור בקרדיולוגים מומחים. רשת נוירונים שתצליח לזהות חזה אוויר בצילומי רנטגן באחוזי דיוק גבוהים יכולה להפוך לכלי עזר רפואי אשר יקל על העומס במערך הרפואי ויאפשר לתת קדימות בטיפול לחולים אשר הרשת זיהתה אצלם חזה אוויר. 
השתמשנו בדאטה המכיל 2027 תמונות של צילומי חזה אשר צולמו במרפאה של קרדיולוגים וסווגו על ידם ולאחר עיבוד הדאטה קיבלנו 3317 תמונות בהן השתמשנו על מנת לאמן רשתות השונות. הצלחנו להגיע לאחוזי דיוק מרשימים של 91% בעזרת רשת המבוססת על resnet18. אלו אחוזי הדיוק הטובים ביותר שמצאנו עבור רשתות שאומנו על הדאטה שלנו, תוצאות טובות יותר התקבלו רק עבור מאגרי מידע אחרים וגדולים משמעותית.
